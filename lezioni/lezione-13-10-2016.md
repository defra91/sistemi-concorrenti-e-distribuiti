# Giovedì 13 Ottobre 2016

Le astrazioni importanti esistono solamente a *runtime*, perchè le astrazioni vivono inviando e ricevendo **azioni**. I processi nascono nei sistemi operativi. È possibile per un linguaggio partecipare nelle astrazioni di un sistema operativo. Ciò che il sistema operativo offre è ignoto a ciò che il compilatore offre a runtime. Ad esempio i **socket** sono un'astrazione del sistema operativo e non del linguaggio di programmazione. Infatti ad esempio la JVM compila per qualsiasi architettura, il loro slogan di fatti asserisce:

```
"Write once, run anywhere"
```

Un linguaggio di programmazione scrive un programma per "fare sistemi". La concorrenza deve risiedere nel linguaggio. Perchè è utile la concorrenza?

```
La concorrenza consente il disaccoppiamento algoritmico, consiste ovvero di disaccoppiare i compiti.
```

Il disaccoppiamento aiuta in seguito i tempi di esecuzione dei programmi, ma dire che la concorrenza aumenta le *performance* non è un'asserzione propriamente corretta. Esistono tre possibili forme di disaccoppiamento:

a) ho processi ma questi condividono lo stesso calcolatore. I processi del programma condividono la stessa CPU e la stessa memoria (single core)
b) I processi hanno ciascuno la loro CPU ma la memoria è condivisa (multi core)
c) ciascun processo ha un proprio elaboratore e gli elaboratori non condividono memoria (distribuzione) --> è l'emblema del calcolo parallelo

Ciò che posso fare dipende da quale esecutore "ho sotto". È più importante capire la concorrenza del parallelismo. Un sistema concorrente è un luogo logico in cui le entità concorrenti devono essere coordinate. Il parallelismo è mandare in esecuzione più cose possibili che siano indipendenti tra loro. Se dispongo di tante CPU dovrò allora trovare un problema che sia risolvibile nel modo più indipendente possibile. Dati *n* processi ed *m* processori:

- Per `1 = m < n` un buon modello concorrente di soluzione ad un problema ha buone virtù architetturali e consente massimo utilizzo della CPU
- Per `1 < n << m` l'esecuzione di quel sistema ha `"speed up" << n` che dipende dal grado di parallelismo della soluzione concorrente
- Per `1 < n << m` serve una progettazione esplicitamente parallela per la quale i modelli di concorrenza classici non sono adeguati.

Realizzare la concorrenza è un'operazione a linguaggio piuttosto complicata. Se creo processi osso farne quanti me ne pare, per cui la gestione diviene molto complicata.

## Coroutine

Lo stack cresce con il livello di annidamento delle chiamate. Lo stack cresce solamente se facciamo delle chiamate annidate e decresce ordinatamente con il ritorno delle funzioni, in base all'ordine delle chiamate.

*Melvin E. Conway* ha avuto una bella intuizione: "io vorrei inventare subroutine con continuation". **Continuation**, ovvero chiamare una cosa per continuare il lavoro che ho fatto prima e non ricominciare da zero. Decido che il mio programma ha un **produttore** e un **consumatore**. Voglio che il programma sia fatto di cose **cooperanti**. Il concetto di coroutine è una procedura che ha uno stack che rimane fino alla fine. Il suo stack corrisponde al suo stato di esecuzione. Le coroutine, con il concetto di produttore/consumatore creano un disaccoppiamento. Questo sistema diventa insostenibile quando le dipendenze non sono chiare. Ogni coroutine ha il suo stack.

Le coroutine sono sparite dal mondo intorno agli anni '70 e sono rimaste nel dimenticatoio, finchè sono arrivate situazioni informatiche complesse come lo **streaming in realtime**. Tanti flussi paralleli ma ciascuno composto da tre fasi:

- Acquisisci i dati (*acquisition*)
- Trasforma (*processing*)
- Renderizza (*rendering*)

Questa pipeline è chiaramente sequenziale:

![Streaming realtime pipeline](immagini/realtime-system-pipeline.png)

La soluzione a questo problema ad oggi è risolto con le *continuation*. Operazioni disaccoppiate ma ordinate su un piano logico.

## Language design della concorrenza

Dopo le coroutine si è capito che serve la concorrenza, utilissima in algoritmi di tipo pipeline. Un **language designer** è una persona che descrive le astrazioni che il linguaggio deve avere: come appaiono sintatticamente e come farle "vivere" (come lo descrivo e come lo realizzo). **Livello sintattico** (come le cose appaiono) e **livello semantico** (come le cose funzionano).

![Frammento di codice](/immagini/img1.png)

`cobegin` sta per **concurrent begin**. P1, P2, P3 in questo caso non sono subroutine ma sono processi e hanno ciascuno il proprio stack. Questo tipo di struttura **produce concorrenza**, anche se la sua sintassi è ambigua.

Il primo problema è riconoscere sintatticamente i processi. Un *task* avrà dunque una sua **specification** e una sua **implementation**, così come in C++ abbiamo i file header che descrivono i prototipi dei metodi e i file cpp che contengono la loro implementazione.

![Frammento di codice](/immagini/img2.png)
